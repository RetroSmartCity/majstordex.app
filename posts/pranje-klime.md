---
title: "Kako izgleda profesionalno dubinsko pranje klime"
slug: "pranje-klime"
date: "2025-06-09"
---

Prvo što radimo prilikom dubinskog pranja klime jeste **skidanje gornjeg poklopca** i **vađenje osnovnih filtera**. Njih detaljno peremo vodom i pokazujemo vlasniku kako to može samostalno da radi s vremena na vreme radi održavanja higijene.

Nakon toga, **skida se prednja maska** klima uređaja kako bi **isparivač bio slobodan** i pristupačan za detaljno čišćenje. Na takvu, „ogoljenu“ klimu **stavlja se specijalna vreća** koja skuplja svu prljavštinu tokom pranja. Time štitimo okolinu – **zidove, pod i nameštaj**.

![Klima pripremljena za pranje sa zaštitnom kesom](/images/blog/kesa-na-klimi.jpg)

Zatim **prskamo isparivač i unutrašnjost klime hemijom za odmašćivanje**, koja razgrađuje nataloženu prljavštinu i buđ. Preparat ostavljamo da deluje oko **5 minuta**.

Nakon toga sledi **ispiranje hladnom vodom** pomoću specijalnog uređaja **Wipcool C30S**, koji ispira osnovnu prljavštinu i rastvorene naslage.

![Wipcool C30S uređaj za profesionalno pranje](/images/blog/wipcool-c30s.jpg)

Zatim **nastavljamo sa ispiranjem toplom vodom**, kako bismo uklonili i najtvrdokornije naslage. Kada vidimo da **nema više nečistoće**, prelazimo na sledeći korak:

Korišćenjem **pare**, tretiramo unutrašnjost kako bismo **uništili bakterije i mikroorganizme**.

Nakon pare, priključujemo drugo crevo na naš uređaj i puštamo **ozon**, koji uništava do **99.99% bakterija, virusa, buđi i gljivica** u sistemu i okolini.

Nakon završetka dezinfekcije, **vraćamo prednju masku**, zatim **gornji poklopac i osnovne filtere**, a zatim testiramo klimu u radu.

Na kraju, evo kako to izgleda u praksi – **razlika pre i posle pranja**:

![Rezultat: Klima pre i posle dubinskog pranja](/images/blog/pre-posle-pranja.jpg)
